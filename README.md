# HackTues9-Boberovo-ezero
Създадената програма улеснява съхранението на пароли и осигурява достъпа до тях само от потребителя. Нужно е да бъде създадена главна парола, която се съхранява във файл. При следващото ѝ ползване е необходимо да се потвърди. Ако паролата не се въведе правилно, потребителят ще има право на ограничен брой опити да я потвърди. При изчерпването им, той няма да бъде допуснат до използването на програмата. Ако успее да я въведе правилно до изчерпването на опитите, той има право на три опции:
1. Първата опция е въвеждане на името на сайт, апликация или нещо др. и парола, която се използва за достъпа до сайта. Те се съхраняват в програмата и се запазват във файл. Символите, използвани за въведеното име на сайта, апликацията или др. и паролите, имат лимит, който не трябва да се надвишава. Броят на паролите също е ограничен. Паролите се криптират за допълнителна защита от недоброжелатели.
2. Втората опция е извеждане на въведените досега пароли от потребителя.;
3. Третата опция се използва, когато потребителят реши да излезе от програмата.
Идеята на програмата е сейф за пароли, въведени от потребителя. При желание на потребителя да ги види, се извеждат всички пароли, съхранени в програмата от създаването на главната парола. Защитени са чрез криптиране. Тази програма е изключително полезна, ако потребителят има много пароли, които не може да запомни.
